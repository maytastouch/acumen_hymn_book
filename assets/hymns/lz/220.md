## . NAHA YA HESU

Naha ya hesu mo ne lupepezwi,
Ha kuna lififi haisi kanya feela,
Ni nyolezwi haesu pilu i butuku,
Kwa hae ko ni ya ha kuna matuku kwa ten’,
Kwa hae ko ni ya ha kuna matuku kwa ten’,


Mulena U kwa hae ni mang’eloi a kanya,
Ha kuna sibi kapa muliko kwa teni,
Lipina za hesu li tuuma mwa lizebe,
Ha ni hupula kwa hae mioko ya ka ya buba,
Ha ni hupula kwa hae mioko ya ka ya buba.


Bayahi ba kwa hae ba ni bizeza ten’,
Mo lifu ni maswabi li sa keni ten’,
Lifasi la hesu la kozo ni pumulo,
Jesu U lu tise kwa hae munzi wa puluso,
Jesu U lu tise kwa hae munzi wa puluso.

