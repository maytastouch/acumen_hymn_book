## . INA NI ‘NA

Ina ni ‘na, lififi la taha, kwa unsufala, t’o ine ni na,
Ha batusi ba se ba palezwi, Jesu, Mutusi, t’o ine ni ‘na.


Bupilo bu pakisa ku fela, bulena bwa lifasi bwa fela;
Ni bona petuho ni ku bola, ya sa fetuhi, t’o ine ni ‘na.


Ha ni kupi linzwi le li fita, na ku kupa u t’o ina ni ‘na
U sike wa ba inge ya fita, kono Mulena, t’o ine ni ‘na.


Na ku tokwa nako kamukana, maata a Jesu a fenya sila;
Ki ufi ya ku swana, Mulena? Ni ha ku li malu, ina ni na.


Ha ni sabi ha U ‘nzi kaufi, matuku, mioko, ha li sa baba;
Lifu ni libita muinzi kai? Ni sa wabelwa ha U ‘nzi ni na.

